# World-of-Tanks

Reguli generale de joc
Jocul se desfășoară pe un plan orizontal ce conține tancuri și clădiri. Scopul jocului este ca tancul jucătorului să distrugă cât mai multe tancuri inamice într-un timp limită (cel puțin 1 minut). Pentru fiecare tanc distrus jucătorul primește puncte. Tancurile se deplasează înainte, înapoi și își pot roti corpul. Pentru a ținti după inamici turela tancului poate fi rotită (cerință avansată). Proiectilele sunt lansate din vârful tunului și se deplasează rectiliniu și uniform pentru o durată de timp până când lovesc clădiri sau tancuri. Fiecare tanc rezistă la un număr de minim 3 lovituri de proiectil. Cu cât sunt mai avariate tancurile cu atât vor fi desenate mai deformate și mai înnegrite. Odată scurs timpul de joc, scena va ingheța; doar rotația turelei și a tunului vor mai fi posibile.

Tancurile inamice se vor mișca pe hartă fie pe un traseu predefinit (cerință de bază) fie pe un traseu aleator (cerință avansată). Tancurile inamice își rotesc turela în direcția jucătorului în scopul de a trage proiectile înspre acesta.

Un tanc complet avariat este imobil.

Jocul se termină fie când limita de timp este atinsă, fie când tancul jucătorului este distrus. În cazul în care timpul a expirat, în consolă se va afișa scorul. Scorul acumulat se consideră doar dacă timpul de joc a expirat. Dacă tancul jucătorului este distrus, atunci se afișează în consolă un mesaj corespunzător.
